PRAEFATIO.

Iam diu constat inter viros doctos nova recensione Ammiani
Marcellini „Rerum Gestarum'' opus esse. Notum autem est v.
d. Upson Clark, qui de codicibus, quibus Ammiani historia con-
tinetur, erudite disputavit ¹), id agere, ut editio sua difficillimi
illius rerum scriptoris quam emendatissima futura sit.

Item Senecae Epistularum Moralium, quamquam nemo est
quin confiteatur Hensii editionem correctiorem esse atque egregiam
singularemque auctoris sui doctrinam luculente ostendere, tamen
non pauci loci egent emendatione. Pro meis viribus hic 11110
conatus sum Ammiani et Senecae textum, quod eae editiones
· Teubnerianae nobis offerunt, in integrum restituere. Nonnullas
observationes alterius generis, ut facere consuevi, coniecturis
interposui. Quod etiam pauca adieci ad Senecae Dialogos perti-
nentia id feci, cum persuasum mihi sit genus dicendi Epistu-
larum maxime cognatum esse Dialogorum rationi loquendi.

Spero fore ut, quae hoc libello publici iuris facta sunt, ea
Clark Hense alii in usum suum convertere possint.

Dabam
Hagae comitis O. BRAKMAN ,1.11.
111. Aprili 1909.

 

1) ef. Revue critique 1904, N0. 24, pag. 474-415.

