AMMIANEA.

Qui ad studium operis Ammiani Marcellini se contulerit, summa
cum admiratione leget longam seriem coniecturarum et obser-
vationum, quas Petschenigius in septem voluminibus Diarii, cui
titulus est Philologus1), publici iuris fecit. Etiam quae Corne-
lissen, Guenther, Novak ²), Stangl ³), Lofstedt ⁴) alii vulgaverunt
de illo praecipuo rerum scriptore pertinentia ad rem criticam,
non sine fructu cognoscentur. Nihilominus verisimile duco eum,
qui identidem diligenter Ammiani libros tractaverit, complures
inventurum esse locos, quos sibi videatur emendare posse. Hoc
potissimum cadit in lacunas, quae multae minus recte expletae
sunt3 verum saepe ratione habita ipsius Ammianei generis dicendi
voces desideratas facile reperiemus, nonnumquam ope verborum
eius auctoris, quem historicus noster imitari solet, recuperabitur
lectio genuina. Itaque utilissimum est locos similes afferre,
quamvis interdum pro certo contendi nequeat, utrum sententiam
et verba ab alio scriptore mutuatus sit Ammianus, an casu et
fortuito idem fere dicat atque auctor aetatis superioris. Ego
autem pro mea consuetudine tantummodo eas ὁμοιότητας enu-
merabo, quas quod sciam non laudaverunt alii.

XIV, 6, 8 qui (sc. Cato Censorius) interrogatus quam ob rem
inter multos .. . statuam non haberet ,‚ma10”, inquit, „ambigere

 

 

1) Voll. 48—52 (Ann. 1889—1893); Vol. 56 (1897); Vol. 59 (1900). Adde quae
idem scripsit Neue Philol. Rundschau3 pag. 70-72,

2) Curae Ammianeae. Pragae 1896.

3) Zu Ammianus Marcellinus. Philol. Vol. 64 pag. 310 sqq.

4) Beitriige zur Kenntnis der spateren Latinitat. Stoekholm 1907.

l

