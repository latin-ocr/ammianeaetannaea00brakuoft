22

Ep. 17, 3 nempe hoc quaeris et hoc ista dilatione vis consequi,
ne tibi paupertas timenda sit: quid si adpetenda est? multis ad
philosophandum obstitere divitiae3 paupertas expedita est, secura
est. cum classicum cecinit, scit non se peti; cum aqua concla-
mata est, quomodo exeat, non quid efferat, quaerit; ut si navi-
gandum est, non strepitat portus nec unius comitatu inquieta
sunt litora. non circumstat illum turba servorum e. q. s.

Vix potest dubitari quin revocanda sit: isti si navigandum
est, non strepitat portus. Illa autem vox inter quaerit et si ha-
plographia quadam excidit.

Idem pronomen demonstrativum desidero in sequentibus (Ep.
45, 8): ceterum qui interrogatur, an cornua habeat, non est
tam stultus, ut frontem suam temptet, nec rursus tam ineptus
aut hebes, ut nesciat <ista nisi> tu illi subtilissima collectione
persuaseris.

Ep. 18, 15 sic ignis non refert quam magnus, sed quo incidat.
nam etiam maximum solida non receperunt; rursus arida et
corripi facilia ..... scintillam quoque fovent usque in incendium.

In lacuna sex litterarum, quae extat in cod. L post saeida
(sic enim scriptum est) repono adverbium facile.

Ep. 21, 10 inscriptum hortulis „hospes, hie bene manebis, hic
summum bonum voluptas est''.

His verbis admonemur Liv. V 55, 1 centurio in comitio ex-
clamavit: „sig-mser, statue signum hie manebimus optime’'.

Ep. 22, 13 Iam inprimebam epistulae signum: resolvenda
est, ut cum sollemni ad te munusculo veniat et aliquam mag-
nificam vocem ferat secum, et occurrit mihi ecce nescio utrum
verior an eloquentior, ,‚cuius?” inquis: Epicuri, adhue enim
alienas sarcinas adoro: „nemo non ita exit e vita, tamquam
modo intraverit''.

Verbo corrupto quantocius substitue adaperto, nam legimus
Ep. 46, 1 Librum tuum, quem mihi promiseras, accepi et tam-
quam lecturus ex commodo adaperui; ΕΡ. 64, 10 equo desiliam,
caput adaperiam, semita cedam; Dial. H (de const. sap.) 1, 2
eadem illa, quae in unum congesserat error oculorum, paulatim
adaperiuntur; Dial. IX (de tranq. an.) 4, 7 sive otiosa mutaque

