35

De Benef. VI 30, 2 Quin potius eum potentem esse vis, cui
plurimum debes, beatumque? quid enim e. q. s.

Vulgo edunt (et) beatum, sed que vel q. ante quid sine ullo
negotio excidere potuit, praeterea meliorem clausulam lucrabimur,
si beatumque scripserimus. Conferre possis De Benef. VII 1‚6
quidquid nos meliores beatosqae facturum est; Natur. Quaest.
Praef. ξ 7 tunc consummatum habet plenumque bonum sortis

humanae cet. In universum cf. quae disputavi supra ad Amm.
Marc. XV 2, ’7.

De Benef. VII 4, 3 Fines Atheniensium aut Campanorum vo-

camus, quos deinde inter se vicini privata terminatione distin-
guunt; et totus ager utique ullius rei publicae est, pars deinde
suo domino quaeque censetur.
, Utique ullius editor noster elicuit e codd. lectione aut illius.
Mihi verum videtur: et totus ager totius rei publicae est, pars
deinde suo domino quaeque censetur. Fieri autem potest ut aut
natum sit ex to (vel ot), illius vero ex tius.

Legimus De Benef. VII 19, 5 „Quid? si'' inquit „non tantum
malus factus est, sed ferus, sed inmanis, qualis Apollodorus
aut Phalaris, et huic beneficium, quod acceperas, reddes ?'’

Ad haec verba nimirum spectant (ξ 7): Proposuisti enim mihi
Phalarim et tyrannum, quorum si naturam habet intra se malus,
quidni ego isti beneficium suum reddam, ne quid mihi cum illo
iuris sit amplius?

Tyrannum sic nude positum vix potest significare Apollodorum,
quocirca edamus: Proposuisti enim mihi Phalarim et <Casan-
dream> tyrannum, quorum e. q. s. Cf. Ovid. Ex Pont. II 9, 43

Non tibi Casandreus pater est gentisve Pheraeae cet.

De Benef. VII 20, 5 Huic homini malo, quem invenire in
quolibet foro possum, quem singuli timent, reddam beneficium,
quod accepi. Non oportet mihi nequitiam eius prodesse 3 quod
meum non est, redeat ad dominum. Bonus sit an malus, quid
<attinet>2 diligenter istud excuterem, si non redderem, sed
darem.

Attinet vel simile quid omissum esse videntur demonstrare

